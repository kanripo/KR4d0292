# -*- mode: mandoku-view; -*-
#+TITLE: 梅山續藁
#+DATE: 2015-08-25 00:02:59.496459
#+PROPERTY: ID KR4d0292
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0292_WYG_013-1a>¶
欽定四庫全書¶
　梅山續藁巻十三　　　　宋　姜特立　撰¶
　　　劉晁之家園六詠¶
　　　　梅澗¶
勝事人間少芳堤盡種梅横枝出踈影蠧枿長蒼苔瀟¶
灑依湍瀬飄零落酒杯戱魚時躍去凍蝶忽飛來宛似¶
孤山見還如庾嶺開只將松作友更與竹為媒逈出千¶
林表真成百卉魁羞争桃李豔自是棟梁材止渇將軍¶
<pb:KR4d0292_WYG_013-1b>¶
智調羮上相才風光無着處吟思發春雷¶
　　　　紅雲¶
海棠亭上號紅雲晴日青天絳綵新疑是羣仙朝玉闕¶
一時都戴紫霞巾¶
　　　　竚棹¶
青溪一曲似清湘刳木臨流製小航莫怪時時來竚棹¶
一生心事水雲鄉¶
　　　　浸碧¶
<pb:KR4d0292_WYG_013-2a>¶
澄潭喬木揷晴煙樹影溪光相接連我欲呼兒操小艇¶
醉時坐看水中天¶
　　　　露華¶
水氣澄鮮暑氣㣲一池菡蓞映漣漪精神妙處無人見¶
只在風清月冷時¶
　　　　翠螺¶
繞旋曽不費躋攀累土為基聳髻鬟恰似洞庭湖上望¶
爛銀槃裏對君山¶
<pb:KR4d0292_WYG_013-2b>¶
　　　汪尚書輓章二首¶
昔年宦路意相傾四紀中間一寄聲賢嗣登門如對面¶
新詩緘興見輸情安輿方擬來巖邑急訃俄傳上玉京¶
歎息于今尠人物短章吟罷淚霑纓¶
文章事業蓋羣工盛世明良喜㑹同千首歌詩如白傅¶
百篇奏議似宣公貳師失道違中制元帥基謀喪後功¶
二十年間遂髙志鴟夷一舸鑑湖東¶
　　　足弱¶
<pb:KR4d0292_WYG_013-3a>¶
足弱老態増顛仆人共駭無趾真吾師天刑烏可觧¶
　　　偶題¶
冷澹清虚未是貧吾家富貴自天真江山風月元無禁只¶
許閒人作主人¶
　　　壓酒¶
酒到劉伶墳斯人已枯槁不如營糟丘吾將此中老¶
　　　喜晴¶
晴日曬江臯人心散鬰陶天地忽開泰萬象分秋毫㵼¶
<pb:KR4d0292_WYG_013-3b>¶
我竹葉青烹我翠雲濤勿與俗士對且讀楚人騷¶
　　　晴雲¶
晴雲行太虚浩蕩本無心随風忽變化倐忽成古今卓¶
爾起竒峯萬目競瞻仰本自無心髙莫作有心想¶
　　　重九¶
淵明頗愛重九名我亦愛飲重九酒已辦黄菊與紅茰¶
喚起陶公為四友¶
　　　林和叔山園九詠¶
<pb:KR4d0292_WYG_013-4a>¶
　　　　安坻¶
䂓剏仙舟傍水涯捜名掲榜號安坻于今措足如平地¶
無復風波十二時¶
　　　　娛老¶
老來何事可娯嬉堂枕崔嵬瞰緑漪自有山光并水色¶
不須花貌與蛾眉¶
　　　　西望¶
江山静處逺紅塵出郭肩輿意自真西望市喧聲合處¶
<pb:KR4d0292_WYG_013-4b>¶
中間幾箇是閒人¶
　　　　數花¶
横身障簏又何癡睡聽朝雞欲曉時唯有先生無一事¶
偶來閒坐數花枝¶
　　　　霞隠¶
流水桃花幾換春花溪溪上好棲真此中自有神仙伴¶
不是秦時避世人¶
　　　　秀野¶
<pb:KR4d0292_WYG_013-5a>¶
坡仙獨樂賦新詩秀野於公兩得之山卉名花同一囿¶
調元妙手本無私¶
　　　　霜餘¶
龜殻浮㳺不問津壺中日月自長春向來橘隠商山樂¶
今日中間添一人¶
　　　　鷗渚¶
歸來林下乆忘機表裏虛明更不疑俯仰自知無愧怍¶
此心何止白鷗知¶
<pb:KR4d0292_WYG_013-5b>¶
　　　　細香¶
翠莖緑䕃散髙岡老氣崢嶸耐雪霜不獨清虚符有徳¶
紫綳纔脫便馨香¶
　　　如山堂二首¶
飯餘行挟册醉後卧看山舉世皆忙者無人伴我閒¶
時時緩歩到如山松竹風過繞懦絃此是老人消日處¶
客來須飲去須眠¶
　　　老伴¶
<pb:KR4d0292_WYG_013-6a>¶
老人須老伴舊事可重論今古不同調後生難與言¶
　　　得節二首¶
年登八秩少三春鼻祖功名事不倫紅斾碧油非本意¶
緑蓑青笠是前身¶
風雲際㑹少人同玉殿宣麻出禁中聖主念親催賜鉞¶
老臣捫淚痛遺弓¶
　　　山間曉望¶
老來活計不堪聞嘯月吟風自策勲不愛黄金三萬鎰¶
<pb:KR4d0292_WYG_013-6b>¶
只求清曉一山雲¶
　　　此路¶
今古皆從此路行只有短長分早晚我比儕輩得已多¶
送老生涯唯酒盞¶
　　　余行年七十有七腰圍頓减殆不勝衣齒亦摇¶
　　　脱可念也¶
衰鬢已凋潘岳便腹頓减邉韶陋姝何必豐臉爛飯湏¶
要長腰¶
<pb:KR4d0292_WYG_013-7a>¶
　　　平原郡王南園詩二十一首¶
　　　　南園¶
南園山水神仙窟上世源流忠獻家晝錦堂中詩句好¶
因詩名榜更光華¶
　　　　許閒¶
裴相功成歸緑野謝公人望起東山巨川欲濟須舟楫¶
只恐求閒未許閒¶
　　　　和容(射亭/)¶
<pb:KR4d0292_WYG_013-7b>¶
君侯不與力科同能事都歸徳行中矍相圃間唯孔子¶
和容堂上獨韓公¶
　　　　寒碧¶
千層山色參空碧十里波光照眼寒六月火雲横障日¶
好來此處凭欄干¶
　　　　藏春(芍藥/)¶
牡丹過後㸔紅藥頼有藏春得少留恰似隋宫干綵女¶
錦颿一夜下揚州¶
<pb:KR4d0292_WYG_013-8a>¶
　　　　凌風(闗/)¶
花木樓臺錦不如闗門下瞰更凌虚他時老子如相過¶
認取東來青犢車(李老君騎青/牛過函谷闗)¶
　　　　西湖洞天¶
洞天别是一蓬瀛桂館時時吹玉笙中有仙翁長不老¶
不知幾箇董雙成¶
　　　　歸耕(莊/)¶
歸耕此計未為遲畎畆艱難已素知伊尹佐商功業盛¶
<pb:KR4d0292_WYG_013-8b>¶
却思前日有莘時¶
　　　　夾芳(兩邊花木/)¶
四時花木巧玲瓏夾路紛紛紫映紅歩障不須西蜀錦¶
相公行處裹春風¶
　　　　豁望(山亭/)¶
髙亭四望與天開乗興登臨亦快哉胷次如公無滯念¶
時時只合眺崔嵬¶
　　　　鮮霞(桃/)¶
<pb:KR4d0292_WYG_013-9a>¶
蟠桃花發景爭新流水漂香幾換春洞口霞光長蔽日¶
湏知中有武陵人¶
　　　　矜春(梅/)¶
莫疑造物擅天工先借孤根暖氣通待得乾坤生意廣¶
一時散施與東風¶
　　　　歲寒(松/)¶
森森翠色宻藏煙霧鬛風髯上拂天應伴我公長不老¶
不知化石在何年(馬自然指/松化石)¶
<pb:KR4d0292_WYG_013-9b>¶
　　　　忘機(水閣/)¶
機心已盡自虚明滓翳寜容㸃太清寄語堂前鷗與鷺¶
五湖煙水莫寒盟¶
　　　　照香(池亭四圍花木/)¶
華池島嶼屹中間花木𣯶𣯶水一環恰似諸姬梳洗罷¶
一時窺鏡弄嬌顔¶
　　　　堆錦(海棠/)¶
天機織處紛紅緑丹鳯銜梭自往來全似蜀江初濯罷¶
<pb:KR4d0292_WYG_013-10a>¶
風和日暖錦千堆¶
　　　　清芬(桂/)¶
仙桂扶踈秋復春一天風露散氤氲常娥自有長生藥¶
相伴仙翁住月輪¶
　　　　紅香(杏/)¶
子因南岳仙人得花自蓬萊海上來每嵗枝頭春意閙¶
香風紅豔滿樓臺¶
　　　　逺塵(髙亭/)¶
<pb:KR4d0292_WYG_013-10b>¶
髙亭逈出人寰表須信仙凢路已分世上俗塵那得到¶
如今歩歩是青雲¶
　　　　幽翠(竹/)¶
萬竿翠竹擁山隅時有風前一鳥呼公若來時罷簫皷¶
盡收幽意入蓬壺¶
　　　　多稼¶
富貴多為居養移田家作苦記農時亭名多稼非無意¶
後代兒孫却要知¶
<pb:KR4d0292_WYG_013-11a>¶
　¶
　¶
　¶
　¶
　¶
　¶
　¶
　¶
<pb:KR4d0292_WYG_013-11b>¶
　¶
　¶
　¶
　¶
　¶
　¶
　¶
　梅山續藁巻十三¶
