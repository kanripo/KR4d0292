# -*- mode: mandoku-view; -*-
#+TITLE: 梅山續藁
#+DATE: 2015-08-25 00:02:59.280398
#+PROPERTY: ID KR4d0292
#+PROPERTY: BASEEDITION WYG    
#+PROPERTY: JUAN 卷二
<pb:KR4d0292_WYG_002-1a>¶
欽定四庫全書¶
　梅山續藳巻二　　　　　宋　姜特立　撰¶
　　　潘徳久永嘉佳士也聞其能詩久矣而不我過¶
　　　僕一日以小詩挑之遂携古風見訪次韻奉答¶
聞名渴見面未合長相思紛紛數來人誰契此心期識¶
公恨不早委刺方嫌遲正欲我軰人共此一叚奇良賈¶
雖深藏有寶人得知被褐既懷玉脫囊可無錐聊將一¶
縷麻換此五色絲曲意相假借仁𠂻恕嘲嗤子懷諒已¶
<pb:KR4d0292_WYG_002-1b>¶
伸我慚亦自貽此道久凋䘮相從當在兹¶
　　　陸嚴州惠劍南集¶
不躡江西籬下跡遠追李杜與翺翔流傳何止三千首¶
開闔無疑萬丈光句到桐江賸深穩氣含玉壘舊飄揚¶
未須料理林間計蚤晩明堂要雅章¶
　　　送宇文尚書歸蜀之官遂寧¶
吾聞峨眉秀絶幾千古下有人才紛可數長公少公兩¶
玉人一以為龍一為虎先生晩出躡其後萬里東來謁¶
<pb:KR4d0292_WYG_002-2a>¶
明主青衫羸馬百官底一紀重經啟封土要將馮翊試¶
長材故向蓬溪開督府當時三鱣張講肆今日雙麾趍¶
郡所白頭老父來挽舟朱組門生爭負弩莫辭迢遞溯¶
䕫峽便見奔騰下牛渚西川東國一陶鈞盡灑沙堤丞¶
相雨¶
　　　送米與人¶
乞米未傷亷送米豈為辱且炊子美飯試慁伯夷腹雖¶
無乳烝豚便可蔬當肉料得賢孟光舉案懽自足¶
<pb:KR4d0292_WYG_002-2b>¶
　　　和劉建昌除夕有欠我飲屠蘓之句¶
閒愁客底費驅除可復先生得自娛商陸火添人獨坐¶
沉檀香冷歳還徂(商陸沉檀/皆歳除事)望家年甲那堪數(歐陽詹/詩望家)¶
(思獻壽筭/甲又增年)祭酒詩神合少蘓(賈島嘗于歳除取一年所/作詩祭以酒曰勞吾精神)¶
(以是/補之)來歳黄堂當此夕不知能解寄詩無¶
　　　扈駕青城呈劉建昌¶
閶闔門開紫禁通金梔千炬蠟花紅胡為白水漁竿客¶
也在黄幡豹尾中三徑只今荒未了一尊何日屬相同¶
<pb:KR4d0292_WYG_002-3a>¶
寒儒不恨遭逢晩猶勝書窻老蠧蟲¶
　　　和劉建昌都下立春¶
岧嶤天闕五雲飛日上觚稜曉影移合殿侍臣頒綵樹¶
(唐立春日侍/臣賜綵樹)誰家纎手送青絲寒禁粉蘃香猶淺煖入¶
陳根綠尚遲從此江山春意動使君&KR0184;費幾多詩¶
　　　賦桐廬陳守瑞粟圖¶
仲尼不瑞麟周公旅命未兩聖本一道胡為有殊差麟¶
固首四靈可賀亦可嗟或云一角獸莫能辨真訛鶡雀¶
<pb:KR4d0292_WYG_002-3b>¶
奏天子朱鴈興樂歌文士頌連理野夫獻嘉𤓰羽毛草¶
木異皆物之精華於事竟無補徒然務矜誇食乃民之¶
天有一皆可嘉君不見豐年樂歳人鼓腹凶年死人如¶
亂麻以此較得失周孔道不頗桐廬陳使君理道蠲煩¶
苛蠱敝既振飭刑罰從寛科民生樂其業自足致時和¶
有農獻嘉粟累累來山阿數穗至八九紛然一何多圖¶
狀競傳玩誌牒爭編摩使君政將成為祥理則那促歸¶
不待滿合上金鑾坡嘉禾闕補亡精筆非君何¶
<pb:KR4d0292_WYG_002-4a>¶
　　　早朝¶
欹眠側耳數寒更欲起未起心不平何似山間渾睡足¶
卧看紅日上窻明¶
　　　蛺蝶二首¶
水上蜻蜓木上蟬醯鷄飛舞甕中天如何爾獨多情思¶
結得千花百卉緣¶
園林五月綠漫漫雨後輕狂尚作團夏老不知花事退¶
猶疑春色在欄干¶
<pb:KR4d0292_WYG_002-4b>¶
　　　原贈　　　　　　　　　　　陸　游¶
故人玉骨已生苔(謂南/澗公)晩與君游亦樂哉湖寺繫舟無¶
夢去京塵馳騎有詩來醉中不敢教兒誦看處常須盥¶
手開彈壓風光須徤筆相期力斡萬鈞囘¶
　　　和¶
遥知三径長荒苔解組東歸亦快哉津岸紛紛群吏去¶
船頭衮衮好山來平時佳客應相過勝日清尊想屢開¶
若許詩篇數還徃直須共挽古風囘¶
<pb:KR4d0292_WYG_002-5a>¶
　　　得句¶
得句勝於得好官平生事業蠧魚間近來世味尤如蠟¶
唯有吟詩不奈閒¶
　　　偶成¶
盥面知新瘦看書覺近昏風霜不相貸老意與誰論¶
　　　聖駕幸東宫¶
仙仗天臨下五雲承華氣象一時新薫風澹蕩飄黄繖¶
瑞腦紛紜㸃翠裀綵服戱時天一笑寶巵捧處日重輪¶
<pb:KR4d0292_WYG_002-5b>¶
從今家國同休慶且壽雙親一萬春¶
　　　海棠¶
絢麗繁霞綵熒煌瑞錦堆夜深疑睡去日暖怕慵來¶
　　　柳絮¶
隨風㺯日碎春雲撲戸穿帷惱殺人底事飄揚少拘束¶
愛將豪縱去酬春¶
　　　丁未九日青宫侍飲¶
重陽開燕侍清躬次第携壺到菊叢仙手撚花親泛酒¶
<pb:KR4d0292_WYG_002-6a>¶
此時榮遇少人同¶
　　　次韻木犀¶
老火西馳燒鄧林此花孤絶更清深犀紋隱隱通肌骨¶
羽葆層層間彩金殘蘃尚堪然古鼎生香長得汎秋砧¶
形容盡入詩人筆不為唐賢歎陸沉¶
　　　石盆水窠¶
數葉玉簮敷翠一拳水石含秋何須坐我濠濮自覺心¶
清境幽¶
<pb:KR4d0292_WYG_002-6b>¶
　　　賦海檜¶
孤根從何來遠自滄海植轉移失生意刔剔費人力攣¶
拳蛇蚓結沮䘮丈夫直餘妍撑孤翠枯理上微液僅供¶
盆盎玩竟閼參天色安得拉風雷一夜拔千尺¶
　　　偶成¶
僻習難施日用間老人抝事更相關愁來得句翻成樂¶
忙裏尋詩却是閒¶
　　　聞常伯韓公下世感賦¶
<pb:KR4d0292_WYG_002-7a>¶
逸軌高標不可扳風流人物晉唐還胸襟磊落塵埃外¶
尊酒淋漓筆硯間英氣一朝歸碧落高文千古映青山¶
繐帷莫奠知音泪極目樓邊有愧顔¶
　　　又¶
六義湮淪吾道東敢將見處與人同後生不遇東坡老¶
前軰今無南澗翁四偈真能垂具眼瓣香端欲嗣宗風¶
遺編一見如生面悵望新阡恨不窮¶
　　　出使過嘉禾城外¶
<pb:KR4d0292_WYG_002-7b>¶
江南清絶處此地數經過疎柳依秋浦歸船亂晩波王¶
侯幾蟻穴天地一漁簔安得𤣥真子同編唱和歌¶
　　　送徐撫幹二首¶
便便滿腹貯詩書狗監何人薦子虚半世一官供偃蹇¶
羣公極力藉吹嘘莫辭去佐芙蓉幕猶勝閒乘觳觫車¶
文雅風流府中望它時合在玉堂居¶
莫嗟骨相未封侯媺惡窮通本不侔文似陳琳須草檄¶
賦如王粲好登樓時平上幕宜多暇酒賤清歡亦易謀¶
<pb:KR4d0292_WYG_002-8a>¶
荔子丹時簮末利可能無句寄中州¶
　　　人送雙鴈¶
卑栖籠檻尚成雙莫嘆凋零未著行猶勝孤飛千萬里¶
洞庭波上冷吳霜¶
　　　次韻秋日五首¶
四山秋色冷銀牀燕坐高齋興味長何物與公堪比徳¶
寒花晩節最馨香¶
冉冉寒雲滃曉扉涓涓墜露滴秋衣興來倚杖看蒼石¶
<pb:KR4d0292_WYG_002-8b>¶
無限空山木葉飛¶
振衣雲岫一襟風送目霜天萬里鴻好賦遠遊揮八極¶
知公胸次小區中¶
木落山寒境更幽世間萬事入搔頭何人為廣秋聲賦¶
我欲歸田蚤晩休¶
不須樂府說無愁不用尊前著杜秋已把宦情同嚼蠟¶
更將世事等藏鈎¶
　　　次人韻思弟¶
<pb:KR4d0292_WYG_002-9a>¶
二陸雙飛共一班士龍何事别長安故園花鳥應無恙¶
勝日樽罍且自寛春草夢回詩思好暮荆風急客衣寒¶
苕溪一水蒼茫外無限相思入倚欄¶
　　　喜陸少監入京¶
昔人思李杜長恨不相隨遥寄有劉白同吟惟陸皮物¶
睽終必合句妙却難追試問長安陌何如灞岸時¶
　　　范大參入覲頗愛鄙作以詩謝之¶
問句石湖老如將月指標枯中說滋潤高處戒虚憍頗¶
<pb:KR4d0292_WYG_002-9b>¶
許唐音近寧論漢道遥正聲今在耳萬樂聽簫韶¶
　　　特立夜直讀荆公客至當飲酒篇感而有賦¶
客至當飲酒客去合如何人生無根蔕何必客經過有¶
客固當飲無客飲自歌有客與無客頽然同一科昔人¶
秉燭游正爾畏蹉跎粤余生多艱一官劇奔波讀書四¶
十年鐡硯空研磨糲食豈有肉菜羮或無鹺一衣遞單¶
夾摺製屢舛訛六十始小遇鬢毛已雙皤屈指從心年¶
光陰苦無多酒雖非所嗜不飲意不佳一醆助朝氣三¶
<pb:KR4d0292_WYG_002-10a>¶
杯養天和放浪風月夕留連四時花以此畢吾生無愧¶
亦無嗟尋思百歳後有酒如傾河一滴不入唇誰見此¶
顔酡作詩廣前賢聞者且勿呵¶
　　　戊申除夕¶
禁宿遇除夕孤懷還自憐浮生俱畏老造物暗凋年性¶
斧何勞伐心灰自不然好將閒日月送老白鷗邊¶
　　　友人招飲適雲氣大作雨意甚凉¶
永日南薫入舜琴故人邀我共披襟歌姬可是能留客¶
<pb:KR4d0292_WYG_002-10b>¶
故遏行雲作午陰¶
　　　出西湖至天竺¶
寶叔山前翠打圍湧金門外水漣漪出關便有漁謳起¶
底事公卿都不知¶
　　　跳珠軒¶
激溜跳珠盡日間却疑造物不曾閒何如收取連雲筧¶
水自水流山自山¶
　　　戲張時可¶
<pb:KR4d0292_WYG_002-11a>¶
南湖堂上著彭宣結得襄王夢裏緣試問傍人鷗與鷺¶
何如隨歩小嬋娟¶
　　　奉送出關二首　　　　　　　陸　游¶
君似襄陽孟浩然蹇驢風帽一癯仙清秋客路知無恨¶
滿箸鱸魚不直錢¶
十年好句滿人間不欠詩名只欠閒剰欲賀君君領否¶
新衘兩字是梅山¶
　　　和¶
<pb:KR4d0292_WYG_002-11b>¶
得失乘除誰使然兹行猶作赤城仙支風給雨元無禁¶
借竹判花不費錢¶
黄塵烏帽六年間心跡何嘗一日閒今日船頭忽東轉¶
始知有味是家山¶
　　　出關¶
宦路崎嶇閱歳華更無佳思發詩葩出關便有山林興¶
續藳從今漸有涯¶
　　　賦赤松金宣義十月牡丹¶
<pb:KR4d0292_WYG_002-12a>¶
牡丹十月發春叢半倚微陽半怯風渾似若耶溪上女¶
嬌愁初入館娃宫¶
赤松元是神仙窟公獨能開韓令花若使雒陽耆舊見¶
定應擁褐過君家¶
　　　過釣臺¶
兩山夾青蒼月照江茫茫一杯酌老婦孤興發滄浪賢¶
哉羊裘公不肻仕漢光㝠鴻已高翔弋者應相忘¶
　　　乍還里舍¶
<pb:KR4d0292_WYG_002-12b>¶
十載彈冠始一歸暗驚草露濕征衣自憐猶勝遼東鶴¶
故舊相逢未盡非¶
　　　和陸郎中¶
午庭風雨撼高槐一洗城頭十丈埃老子坐間尋句去¶
故人門外寄詩來勁鋒久服穿楊妙鈍思深慚擊鉢催¶
請佩左符君未可要聽吟思發春雷¶
　　　再和¶
合居𤨏闥蔭庭槐底事康衢走俗埃莫買漁舟便歸去¶
<pb:KR4d0292_WYG_002-13a>¶
好提鴻筆記方來湖山剰有詩神助事業寧須官鬼催¶
(地理家有/催官之說)知道經綸未施用出屯行矣掃雲雷¶
　　　邸報改元得雪¶
天意陰晴凍未分忽驚璧璐散紛紜梅花露白難誇客¶
麥本藏青預䇿勲野水斷流魚入椮江雲垂地鴈迷羣¶
太平天子新鴻號感召端由叶氣薫¶
　　　八詠樓¶
　　　　舊八詠樓因子城為基其地隘甚初無樓觀¶
<pb:KR4d0292_WYG_002-13b>¶
　　　　之實隱侯在郡當齊建武甲戍距今淳熈己¶
　　　　酉蓋六百九十五年矣參政李公始築其趾¶
　　　　而增新之於是華榱傑棟慿虚望逺縹緲烟¶
　　　　雲間矣¶
隱侯故事許誰傳領略江山付謫仙虹抱子城增面勢¶
翬飛傑棟跨風烟舊題壓倒三千首壯觀追還七百年¶
我老登臨無好語倚欄終日愧前賢¶
　　　送邦逹邦操弟同恪赴省¶
<pb:KR4d0292_WYG_002-14a>¶
二陸平時譽望長近來小阮亦文章共排雲路升天府¶
穩坐仙舟入帝鄉去日漸驚梅萼破歸時同帶桂枝香¶
老夫已辦酒千斛細斫菖蒲作賀觴¶
　　　二月道傍梅花¶
臘底春前探物華一枝初發競相誇如今千樹離披後¶
却愛遲開三兩花¶
　¶
　¶
<pb:KR4d0292_WYG_002-14b>¶
　¶
　¶
　¶
　¶
　¶
　¶
　¶
　梅山續藁巻二¶
